Title: Кіраваньне кампаніяй
Category: Эканоміка
Date: 2016-08-19 15:20
Summary: Кіраваньне кампаніяй

## Кіраваньне кампаніяй

Ня буду хаваць, што гэта ці не найважнейшая частка гайда. Усе маюць кампаніі, а значыць і патрэбу ў слушным кіраваньні імі. Даволі часта я бачу пачаткоўцаў, якія робяць шэраг тыповых памылак.Я паспрабую растлумачыць што варта і ня варта рабіць некалькімі нагляднымі парадамі.
![](https://erepubliktuto.files.wordpress.com/2012/05/3-04-11.png?w=595)
Чырвонае = вашыя кампаніі

Зялёнае = кампаніі, дзе вы адпрацоўваеце ў якасьці мэнэджэра. Калі чалавечак зялёны, то значыць, што ён ужо адпрацаваў сёньня. Калі ж чорны, то абірайце мейсца для адпрацоўкі і шэры колер значыць, што мейсца даступнае.

Блакітнае = паказвае работнікаў, якіх можна прызначыць на адпрацоўку.

Аранжавае = паказвае як шмат сыравіны будзе выкарыстана падчас вытворчасьці

Ружовае = Гатовая прадукцыя

1 = дадаць кампанію

2 = прадаць альбо разабраць кампанію (калі вы разьбіраеце яе, то 50% укладзенага голду страчваецца)

3 = палепшыць кампанію

4 = доступ да старонкі мэнэджмэнта пэрсанала

5 = доступ да рынку сыравіны

6 = колькасьць адзінак здароўя, што будзе змарнавана падчас адпрацоўкі ў якасьці мэнэджэра

7 = першая лічба - гэта колькасьць работнікаў, якія былі нанятыя для адпрацоўкі, а другая - даступная колькасьць для далейшага прызначэньня

8 = колькасьць сыравіны, што будзе змарнаваная ці прыдбаная падчас вытворчасьці

9 = пасьля таго, як вы вызначыліся з кампанямі, на якіх зьбіраецеся распачаць вытворчасьць і разьмеркавалі работнкаў, то націсьніце кнопку “Пачаць”.

>Парады:<br />
– Ніколі не наймайце работнікаў для адпрацовак на сыравінных кампаніях.<br />
– Ніколі не наймайце работнікаў для адпрацовак на нізкоўзроўневых харчовых і збройных кампаніях.

Калі вы ўсё ж вырашылі наняць работнікаў, то пралічыце кошт гатовай прадукцыі, што будзе вырабляцца зь іх дапамогай. Наведайце біржу працы і праверце бягучы ўзровень прапаноўваемых заробкаў. Супастаўце атрыманую інфармацыю з коштам сыравіны, што будзе выкарыстоўвацца для вытворчасьці. Пасьля таго, як вы падлічыце свае затраты, ніколі не выстаўляйце гатовы прадукт на продаж ніжэй за ягоны сабекошт. Нават калі вам хапае грошай і вы ня хочаце звальняць работнікаў, то скантактуйце зь імі і правядзіце перамовы па зьніжэньні заробку.

Можаце мне паверыць, што я маю дастатковы досьвед, каб даваць гэткія парады, Я бачыў шмат гульцоў, што прадавалі сваю прадукцыю ніжэй за сабекошт. Я назіраў, як 70 чалавек змагаліся паміж сабой, выстаўляючы ўсё ніжэйшы кошт на тавары. Праз 2 месяцы на рынку іх засталося 11.